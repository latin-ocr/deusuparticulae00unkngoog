96

conveniunt cum vocabulis linguae, qua vertimus, sed
nonnunquam ea, quibus utimur, vocabula alterius
linguae, quodammodo tantum comparari possunt cum
vocabulis in altera lingua adhibitis ad easdem sententias
significandas. Itaque particula ἄν saepe neque nostra
neque latina lingua ullo modo nisi sonitu et vocis inten-
tione referri potest, quia loquentis sive scribentis animi
affectionem ad ea quae refert indicat. E. g.

1⁰. Si quis simpliciter refert, quae sint vel ruerint,
sive sensibus percepit, sive animo tantummodo finxit,
dummodo certo affirmare et accurate enarrare velit,
utitur in oratione recta aut praesenti aut praeterito in-
dicativi. Eodem modo futuro indicativi indicat, quae
futura esse affirmare velit. Sin praesentia ut meram
mentis fictionem, futura cum dubitatione quadam referre
vult, in oratione recta vulgo utitur optativo potentiali.
vid. Cap. Ι. A. Quas autem significationes particula ἄν
praeterito indicativi praebere possit, Cap. Ι. Β explicare
conatus sum , ubi ξ 1 et ξ 2 de praeterito modi poten-
tialis egi, atque ξ 3 de praeterito cum ἄν, quod indicet,
quid non semel aut semper neque certis temporis
momentis, sed quotiescunque conditioni cuidam sit sa-
tisfactum, identidem acciderit.

20. Sententiae in oratione obliqua hanc illamve partem
alterius sententiae aut definiunt aut explicant„ In quibus
sententiis ut vim particulae ἄν colligamuS, sententias
relativas , temporales et conditionales intueamur, quippe
quae suspensae ab altera sententia , cuius verbum praesen-
tis vel futuri temporis actionem sive statum significat, aut
cum indicativo aut cum coniunctivo cum ἄν construantur.

 

